<document>
	<meta>
		<title>اردو مصنفین اور تحر یکِ اتحا دِ اسلامی (مولوی عبد الحق کی ایک نا در تحر یر) </title>
		<author>
			<name>خالد امین</name>
		</author>
		<publication>
			<name>Bunyad, Volume 4</name>
			<year>2013</year>
			<city>Lahore</city>
			<link>https://gcll.lums.edu.pk/research-publications/bunyad-v-04-2013</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<p>مولوی عبد الحق (۱۸۷۰ئ۔ ۱۹۶۱ئ) اردو کے بڑے محقق، نقا د، خا کہ نگار اور خطبہ و مقد مہ نگار تھے۔ انھوں نے اردو کی ادبی تا ریخ کے کئی گم نام گو شوں کو حیات جا وداں عطا کی۔ سر سید (۱۸۱۷ئ۔ ۱۸۹۸ئ) وحا لی (۱۸۳۷ئ۔ ۱۹۱۴ئ) کی قا ئم کر دہ نثری روا یت کو عبد الحق نے ایک نئی تا زگی عطا کی۔ ان کی نثر نہا یت سا دہ، دلکش، با معنی ہے۔ مگر کچھ مضا مین ایسے بھی ہیں جو کم یاب رسا ئل میں ہو نے کے باعث مولوی عبد الحق کی مر تبہ کتابوں میںشامل نہیںہیں، جیسے مولوی صاحب نے علی گڑھ منتھلی میں ایک مضمون ”ختنے کی تا ریخ اور اس کے فوائد“ پر جون ۱۹۰۵ء میں تحر یر کیا تھا۔ اسی طرح مولوی عبد الحق کا ایک نا در مضمون ”مصطفی کا مل پاشا“ جو رسا لہ دکن ریویو میں ۱۹۰۸ء میں شائع ہوا تھا تاحال غیر مدون اور غیر معروف ہے۔ </p>
			<p>یہ مضمون ایک خاص پس منظر میں لکھا گیا تھا۔ انیسو یں صدی کے وسط میں عا لم اسلام کو یورپی طاقتوں کی جارحیت کا سامنا کر نا پڑا‘ اور بیش تر اسلا می مما لک یورپی طاقتوں کی نوآبادیات میں تبد یل ہو کر رہ گئے۔ اس صو رت حال میں عا لم اسلام کو ایک مر کز پر متحد کر نے کے لیے سلطنتِ عثما نیہ اور عالم اسلام کے سر کر دہ رہنمایانِ کرام نے، جن میں جمال الدین افغانی (۱۸۳۸ء۔ ۱۸۹۷ء) پیش پیش تھے، ایک تحریک بر پا کی جسے ”تحریکِ اتحادِ اسلامی“ کا نام دیا گیا ہے۔ اس کے اہم مقا صد میں یہ بات شا مل تھی کہ تمام مسلم مما لک اپنی آواز کو دنیا کے سا منے مشتر کہ طور پر پیش کر یں تا کہ ان پر کی جانے وا لی جارحیت کا مداوا کیا جا سکے۔ </p>
			<p>ہندوستا نی مسلمان بھی بر طا نیہ کی نوآبادیات کا حصہ تھے لہٰذا اس خطے میں بھی اس تحر یک کے پنپنے اور پھلنے پھو لنے کے امکا نات بے پناہ تھے اور ان امکا نات کو پر وان چڑھا نے کے لیے جمال الد ین افغا نی نے ہند وستان کی سر زمین کا بھی انتخاب کیا اور تحریک اتحاد اسلامی کے تعلق سے حیدر آباد دکن میں کئی لیکچر دیے، جس کے خا طر خواہ اثرات ہندوستان کے علمی و ادبی حلقوں میںدیکھے جا سکتے ہیں۔ اس تحر یک کے حو الے سے کئی علمی اور ادبی مضا مین بھی منصہ شہود پر آئے۔ اردو کے ادیبوں نے یو رپ کی جا رحا نہ پا لیسی کا جا ئزہ لیا‘ اور اس وقت کی بڑی علمی وادبی شخصیات پرمضا مین لکھے گئے۔ خصوصاًــــجمال الدین افغا نی (۹؍۱۸۳۸۔ ۱۸۹۷)، مصطفی کمال پاشا (۱۸۸۱۔ ۱۹۳۸ئ)، سلطان عبد الحمید (۱۸۴۲۔ ۱۹۱۸ئ)، مصطفیٰ کامل پاشا (۱۸۷۴۔ ۱۹۰۸ئ) وغیرہ پر اردو زبان میں سوانحی مضا مین کی کثرت نظر آ تی ہے۔ مولوی انشاء اللہ خان (۱۸۷۰ء۔ ۱۹۲۸ء) نے حمید یہ سٹیم پریس لا ہور سے جس کے وہ خود بانی بھی تھے‘ اور ایک اخبا روطنبھی نکالتے تھے، ”تحریک اتحاد اسلا می“ سے وابستہ شخصیات اور ان کے کا موں کو نما یاں انداز میں شا ئع کیا۔ عر بی زبان میںمحمد علی پا شا (۱۷۶۹ئ۔ ۱۸۴۹ئ) پر نسیب آفندی نے نا ول لکھا، اس کا تر جمہ کرواکے انھوں نے اپنے پر یس سے شا ئع کر وا یا، مگر اس پر تاریخ اشا عت موجود نہیں۔ علاوہ ازیں ایک اہم کتاب کا تر جمہ سلطان عبدالحمید (۱۸۴۲ئ۔ ۱۹۱۸ئ) کے حوالے سے مولوی انشاء اللہ خان نے خودکیا ہے۔ مولوی صاحب کے بقول یہ کتاب ایک یورپی شہزادی این ڈی لو سگنان <annotation lang="en">(Anne de Losignan)</annotation> نے سلطنت عثما نیہ میں کئی برس رہنے کے بعد ۱۸۸۸ء میں تصنیف کی تھی۔ اس کتاب میں سلطان عبد الحمید کے عہد حکو مت کے پہلے با رہ بر سوں کے حالات درج ہیں۔ اس کا مطا لعہ یورپ اور تر کی کے پیچیدہ معاملات کی تفہیم کے لیے بنیا دی ما خذ ہے۔ مولوی انشاء اللہ خان نے اس کتاب میں تر جمہ کے علا وہ حوا شی و تعلیقات کا اضا فہ بھی کیا ہے۔ یہ کتاب سلطان کی زند گی اور بر طا نیہ کے تر کی کے سا تھ تناقضات کا صحیح منظر پیش کر تی ہے۔ مولوی انشاء اللہ خان نے اس کتاب کے علا وہ بھی تر کی اور ”تحر یک اتحاد اسلا می“ کے تعلق سے کئی اہم کتا بوں کا تر جمہ اور کئی کتا بوں کومر تب بھی کیا ہے ان میں ایک ترک کا روزنامچہ، واقعات روم، مفر و ضہ مظالم آر مینیا و دول ثلاثہ، وہ کتابیںہیں جو نادر ہونے کے علا وہ ترک اور اسلامی دنیا کے حالات کوجا ننے کے لیے اور ”تحر یکِ اتحاد اسلامی“ کے اردو ادب پر اثر ات کو سمجھنے کے لیے اہم ما خذ کا کام دیں گی۔ </p>
			<p>۱۸۵۷ء سے ۱۹۱۴ء تک اردو کے کئی رسا لے ایسے ہیں جو صرف تر کی اور خلا فت عثما نیہ اور عا لم اسلام میں بر پا تحر یکوںکے لیے وقف تھے اور ان رسا ئل کے ذریعے اردو ادب میں نظم و نثر کا سر ما یہ وسیع ہوا۔ انھیں رسالوں میں ایک رسا لہ معا رف بھی تھا، جو دہلی سے نکلتا تھا اس کے مد یرحا جی محمد اسما عیل خان تھے اس رسالے کو یہ اعزاز حا صل ہے کہ اس میں سب سے پہلے حیات جا وید حالی کی لکھی ہوئی سید احمد کی سوا نح عمر ی، قسط وار شا ئع ہوئی۔ اردو کے انشاء پر داز سجا دحیدر یلدرم (۱۸۸۸ء۔ ۱۹۵۰ء) کے مضا مین بھی اس رسالے میںپہلی بار شا ئع ہو ئے۔ اس رسا لے میں تر کی کے مشہو راور مقبول نا ول نگار ”احمد مدحت“ کے ایک نا ول سرکیشیا کا تر جمہ سجاد حیدر یلدرم نے اردو زبان میں کیا۔ یہ ناول کو ہ قاف اور سر کیشیا کے رسم و رواج اور وہاں کے عجیب وغر یب منا ظر کے ذکر سے بھر پو رہے۔ احمد مد حت کا یہ نا ول تر کوں کی نا ول نگا ری کی قا بلیت کا خوب صو رت تر ین اظہار بھی ہے۔ اس ناول میں عا لم اسلام سے دلی لگا ئو اور وا بستگی کو بھی مو ضوع بنا یا گیا ہے۔</p>
			<p>صبحی خانم تعلیم یا فتہ اور روشن خیال خاتون تھیں۔ انھوں نے ترک عو رتوں پر اپنے خیالات کے گہرے اثر ات ڈا لے ہیں۔ ان کا ایک مضمون ”ایک تر کی خا ندان اور اس کی گذشتہ و مو جو دہ حالت“ تر کوں کی معاشرتی تبد یلی کو سمجھنے کے لیے نہا یت اہمیت کا حا مل ہے۔ اس مضمون کا تر جمہ اردو زبان میں کیا گیا۔ اس مضمون سے یہ اندا زہ ہو تا ہے کہ قد یم روایات کو ترک کر کے جدید رجحا نات کس طرح کسی معاشرے میں پر وان چڑھتے ہیں۔</p>
			<p>رسا لہ معا رف، دہلی میںتر کی زبان کے ایک شا عر ”نا مق کمال بے“ (۱۸۴۰ء۔ ۱۸۸۸ ء) کی سوانح عمری بھی موجود ہے جس کو عبد العلی خان نے مر تب کیا ہے۔ نا مق کمال بے خا ندا نی لحاظ سے ایک شا عر کے گھر میں پیدا ہو ئے‘ ان کے دادا احمد را تب پا شا بھی تر کی زبان کے نا مور شعرا میں شمار کیے جا تے ہیں۔ ان کی شاعری میں تصوف کی جھلک پا ئی جا تی ہے۔ نا مق کمال بے شاعری اور نثر نگا ری دونوںمیدا نوں کے شہسوار تھے۔ الطاف حسین حا لی (۱۸۳۷ئ۔ ۱۹۱۴ئ) پر نا مق کمال بے کے اثرات دیکھے جا سکتے ہیں۔ کیوں کہ حیاتِ جا و یدکا آغا زبھی نا مق کمال بے کے ایک پیرا سے ہو تا ہے۔ حا لی لکھتے ہیں کہ تر کی زبان کے نا مور شا عر نامق کمال بے نے اپنے چند اشعار میں یہ مضمون درج کیا ہے کہ: </p>
			<blockquote>
				<p>ایک انسان کی زند گی دو سرے انسان کے لیے رو شنی کے مینار کی طرح ہے جو سمندرکے کنارے ڈو لتے جہا زوں کو اشا رہ کر تا ہے کہ جلد بھنور سے نکل جا ئو۔ مبا رک ہیں وہ جو اس اشارے کو سمجھتے ہیں اور اپنی زند گے کے جہاز کو چٹا نوں سے بچا کر نکل جا تے ہیں۔</p>
			</blockquote>
			<p>مار ماڈ یوک پکھتال (۱۸۷۵ء۔ ۱۹۳۶ء) بھی کئی کتا بوں کے مصنف ہیں۔ انھوں نے جنگِ عظیم اوّل کے حوا لے سے کئی نا ول لکھے ہیں۔ ان کا ایک نا ول <annotation lang="en">Early Our's</annotation>کے نام سے مشہور ہوا۔ اس کا تر جمہ مظہرا لد ین ما لک دا ئرہ علمیہ الا ما ن، دہلی نے صبحِ ترکی کے نام سے کیا ہے۔ تر کی، مصرو شام کے طو یل سفر، مسلما نوں کی زند گی کے عمیق مطا لعہ اور ان میں مو جود سیاسی، سما جی اور نفسیا تی کیفیات جو نوآبادیات کے تسلط کی وجہ سے ان کے ذہنوں پر قا ئم ہوئیں‘ ان تمام مشاہدات و تاثرات کا خا کہ اس ناول میں دیکھا جا سکتا ہے۔ اس ترجمے سے اردو زبان وا دب میں اس تحریک کے بھرپور رجحانات کا پتا چلتا ہے۔ ضرو رت اس امر کی ہے کہ ان تحر یر وں کو دوبا رہ اہلِ نظر کے سامنے پیش کیا جا ئے۔ </p>
			<p>مصطفی کا مل پا شا مصر کے قوم پر ست رہ نما تھے۔ ۱۴ اگست ۱۸۷۴ء میں پیدا ہو ئے اور فر وری ۱۹۰۸ء میں ان کاانتقال ہو گیا۔ فرانس میں قا نون دانی کی ڈگری حا صل کی، اور خد یو رفیق پا شا کے معا ونِ کار کی حیثیت سے مصر کی عملی سیا ست میں حصہ لیا۔ عا لم اسلام میں ان کو نہا یت اچھی نظروں سے دیکھا جاتا ہے۔ مصطفی کا مل پا شا نے صحا فی کی حیثیت سے بھی اپنا لو ہا منوایا‘ اور ۱۹۰۰ء میں ایک رسالہ اللیوا جاری کیا۔ </p>
			<p>رسا لہ دکن ریو یوکے مد یر مو لا نا ظفر علی خاں (۱۸۷۳ئ۔ ۱۹۵۶ئ) نے اس رسا لے میں اردو زبان و ادب کے مشا ہیر کے علاوہ اسلا می تحر یکوں سے وا بستہ اصحاب پر مضا مین شا ئع کیے۔ مولوی عبد الحق کے مضمون کے اختتام پر ظفر علی خاں نے ”رحلت مصطفی کا مل پا شا“ نظم بھی لکھی ہے۔  ترکی کی خلا فت اور عالم اسلام پر یورپی جا رحیت کے سیا سی نتا ئج خواہ کچھ بھی ہوں مگر اردو ادب پر اس کے اثرات نہا یت گہرے مرتسم ہو ئے ہیں، جس کا مطا لعہ کئی حوا لوں سے کیا جا نا چا ہیے۔ اس کی ایک مثال رتن نا تھ سر شارؔ (۱۸۴۶ئ۔ ۱۹۰۳ء) کے نا ول میں اس کا ہیرو ”آزاد“ جنگ بلقان میں با قا عدہ شر یک ہو تا ہوا دکھا ئی دیتا ہے۔ علا وہ ازیں قرۃا لعین حیدر (۱۹۲۸ء۔ ۲۰۰۷ء) کے نا ولوں میں جا بجا تر کی اور خلا فت تحر یک کے حوا لوں سے مثا لیں ملتی ہو ئی دکھا ئی دیتی ہیں۔ خصو صًا چا ند نی بیگممیں قنبر صا حب کے حالات کو بیان کر تے ہوئے ایک بھا ئی کے ذکر میں یہ مذ کور ہے کہ وہ تر کی کی خلافت تحر یک سے اتنے متا ثر ہو ئے کہ ”جنگ سمر نا“ میں شریک ہو نے کے لیے تر کی چلے گئے۔ یہ وہ چند مثا لیں ہیں جن کا تفصیلی مطا لعہ کیا جا نا ضرو ری ہے۔ تا کہ اردو ادب میں ان قوی رجحا نات کا درست پس منظر و پیش منظر سا منے آسکے۔ </p>
			<heading>مصطفیٰ کا مل پا شا مغفور</heading>
			<p>مولوی عبد الحق</p>
			<p>اے وا دی نیل! اے قدا مت کی دیبی! تو ملکہ امصا راور سر تاج اقا لیم ہے تیری شہرت تیری کشش اب بھی دلوں میں گھر کیے ہو ئے ہے۔ تیری سر سبزی و زر خیزی تیری فراوا نی و شا دابی جو اس و قت تھی اب بھی ہے۔ اے علم و فن کے گہر! اے تہذ یب و شا یستگی کے معد ن! تو دنیا کا معلم اور دنیا تیری زلّہ ربا اور خو شہ چیں ہے۔ دنیا کی تہذ یبیںتیرے گھر کی با ند یاں ہیں۔ یہ نیل کی مو جیں نہیں تیری مسکراہٹ ہیں جو آج کل کے مدعیانِ تہذ یب کو دیکھ کر تیرے چہرے سے نما یاں ہو تی ہے۔ یہ اہرام نہیں عصا ہیں ان غا فلوں کی تنبیہ کے لیے جو اپنی شا یستگی اور ترقی پر نازاں ہیں۔ وہ انھیں بتا تے ہیں کہ تم ابھی اس عروج کو نہیں پہنچے جو ہم نے دیکھا ہے۔ </p>
			<p>اے سلطنتِ فر عون اے مملکتِ عز یز تو نے بڑے بڑے انقلابات دیکھے ہیں۔ تو نے سلطنتوں کے بگڑ تے اور بنتے قو موں کو ڈوبتے اور اتر تے دیکھا ہے تیرے سا منے آج کل کے انقلاب اور جنگ اس زما نے کی تر قی و تہذ یب بچوں کا سا کھیل ہے۔ تو ایسے بہت سے کھیل‘ کھیل چکی ہے اور بہت کھلا چکی ہے۔ لیکن دنیا کا دستور ہے کہ ایک بساط کے الٹنے پر دوسری بچھ جا تی ہے اور نیا کھیل شروع ہو جاتا ہے آج کل تیرے بساط پر دوسرے حر یف مو جود ہیں، اور تیرے گھر میں ایک ایسی قوم آباد ہے جس کا تجھے سان گمان بھی نہ تھا۔ تجھے کیا معلوم تھا کہ جنگلی مہذب ہو جا ئیں گے اور صحر ائی فا تح عا لم اور با نیِ تمدن بنیں گے اور انھیں کی ایک شاخ نیل کے کنا رے آکر آباد ہو گی۔ اس قوم کی تر قی اور انحطاط تیرے سا منے کی بات ہے۔ گو ایک زما نے میں لوگ اس کی خوش اقبا لی کی قسم کھا تے تھے مگر آج اس پر بد بختی اور بد اقبا لی چھا ئی ہو ئی ہے۔ تیری زر خیزی اور شا دا بی نے اسے کا ہل اور غا فل کر دیا تھا، لیکن اب غیر وں کی جبر و تعدی دوسری اقوام کی تر قی اور اپنی غفلت اور کا ہلی نے ان میں چند ایسے نفوس پیدا کرد یے جن کے پاک انفاس سے قوم میں بید اری کے آثار نظر آنے لگے‘ ایسے لوگ بڑی مشکلوں بڑے انقلابات اور قر نوں کے بعد پیدا ہو تے ہیں۔ </p>
			<p>عام طور پر خیال یہ ہے کہ انسان اشرف المخلو قات ہے اور یہ سب کا ئنات یعنی چر ند پر ندجما دات زمین و آسمان چا ند سو رج ستا رے اس کی خد مت کے لیے بنا ئے گئے ہیں لیکن میری را ئے میں اس سے بھی بڑھ کر یہ بات ہے کہ ہزا روںاور لاکھوں انسان جو صبح وشام تک محنت و مشقت کر تے ہیںکڑ وی کسیلی سہتے ہیںعیش و آرام سے بسر کر تے ہیں۔ ہنستے اور روتے ہیں لڑتے اور صلح کر تے ہیںیہ سب کچھ ایک شخص کے لیے ہے جو آئندہ بڑا ہو نے وا لا ہے انسا نی سو سا ئٹی کا مطا لعہ یہ بتا تا ہے۔ یہ تو ہمات با طلہ، یہ انقلاباتِ حیرت انگیز یہ جہا لت، بلکہ خیالات و خو اہشات خو شی و رنج سب اسی کے لیے ہیںوہ ان سے سبق سیکھتا ہے عزت حا صل کر تا اور اصول قا یم کر تا ہے اور اس کا جوش اور درد اس کے دل کو ابھارتا اور اصلاحِ عا لم کی طرف متو جہ کر تا ہے۔ دنیا میں ہر جگہ اس کا ظہور ہو تا ہے۔ اسی طرح مصر میں بھی خود مصر کی جہالت، غفلت، سستی اور کاہلی اور دیگر انقلا بات کے اس زما نہ میں چند ایسے شخص پیدا ہو ئے جنھوں نے ملک کی بہبو دی کے لیے اپنے تئیں فدا کر دیا۔ اور اس منشائے الٰہی کو پو را کیا، جس کے لیے وہ بھیجے گئے تھے۔ سب سے آخر میں وہ جو انِ صالح تھا جس کا رونا آج عا لم اسلام میں گھر گھر مچا ہوا ہے وہ اپنی قوم کو ذلت و غلا می سے نکا لنے اور دنیا میں سر خرو و سر فراز کر نے آیا تھا۔ </p>
			<p>جوا نی کا عا لم جو اکثر لوگ (خصوـصاً مشر قی مما لک میں) عیش و عشرت اور غفلت میں بسر کر تے ہیں۔ اس نے اس مخلوقِ خدا کی خد مت میں جو سب سے بڑی نیکی اور سب سے بڑی عبا دت ہے، بسر کیا۔ اس کی زبان اس کی قلم اس کی جان اس کا مال اس کا دل اس کا دماغ سب قوم کے لیے و قف تھا۔ وہ جوا ںمرد اور شیر دل تھااس نے اپنی قوم کے لیے جا بر وں کے جبر اور گور منٹ کی نا را ضی اٹھا ئی مگراپنے مقصد سے منہ نہ موڑا‘ اس میں حبِّ وطن کوٹ کوٹ کر بھری ہو ئی تھی اور وہی محبت اورجوش اس نے اپنے ہم و طنوں میں پیدا کیا۔ وہ اپنے کام میں بہت کچھ کامیاب ہوا اور ابھی بہت کچھ کا میاب ہو تا مگر ہا ئے موت نے سارے منصو بے سا ری تمنا ئیں خاک میں ملا دیں اور موت بھی کیسی ؟جو ان مو ت! اور کس قوم میں؟جہاں پہلے ہی سخت قحط الرجال ہے۔ ایسی موت غضب ہے قیا مت ہے محشر کا نمو نہ ہے۔ دریا ئے نیل مو جیں مار رہا ہے۔ اہرام مصر سا کت وصامت کھڑے ہیں۔ اہل مصر ہزار در ہزار سمندر کی طرح امڈے ہو ئے ایک جنا زے کے پیچھے چلے جا رہے ہیں۔ ملت اسلام کے گھروں میں کہرام مچا ہوا ہے۔ ملک پر اداسی چھا ئی ہو ئی ہے۔ یہ ایک جوا ںمرد، جواں دل، دردآشنا محب و طن کی آخری رخصت ہے۔ </p>
			<p>اے سر زمینِ مصر تجھ میں اسلام کا سپوت اور ملک کا جگر گو شہ دفن ہو تا ہے۔ گو تجھ میں اس سے زیادہ بیش بہا گو ہر مو جود ہیں اور تیرا چپّہ چپّہ مشا ہیر سے معمو رہے لیکن جس میں درد دل ہے جو وقت پر بڑا کام کر گزرتا ہے اوروقت پر بے کسوں کی دستگیری کر تا ہے وہ بڑا شخص ہے اور خصو صًا جب وہ قوم کو ذلّت و غلا می سے نکا لنے کی کوشش کر تا ہے تو بڑا شخص ہے اور اس سے بڑا اس وقت کو ئی نہیں۔ اے دریاے نیل تو مو جیں مارتا رہ! اے اہرم مصر تم چپ چاپ کھڑے تکتے رہو! تمہا ری نظر سے ایسے بہت سے سین گز رے ہیں۔ وہ دیکھے ہیں تو یہ بھی دیکھو مگر اس دفن ہو نے وا لے کی عظمت اور بڑا ئی پر گواہ رہو۔ لیکن تمہا ری گواہی کیا گوا ہی ہے۔ تم خو دگونگے بہرے ہو۔ اس کے گواہ اس کے اعمال ہیں۔ ہر فعل جو اس سے ظا ہر ہوا ہر حر کت جو اس سے صا در ہو ئی۔ ایک ایک دنیا میں زندہ اور قایم ہے اور تاا بد قا یم رہے گی اور اپنے اثر سے لو گوں کو مستفیض کر تی رہے گی۔ </p>
			<p>یہ جو کہتے ہیں کہ بڑے لو گوں کی صحبت میں آ دمی بڑا ہو جا تا ہے با لکل سچ ہے۔ ان کے انفاس سے ان کے دہن سے ان کی آنکھوں سے اور ان کے مسام سے ایک نور نکلتا ہے جو ان کے آس پاس کی ہوا میں مل جاتا ہے اور ارد گرد کے لو گوں کو منو رکر تا اور ان کے دلوں دماغ میں انقلاب پیدا کرتا ہے اگر چہ ہمیں مر حوم کے مرنے کا اتنا ہی قلق ہے جیسا گھروالوں کو گھر کے وا لی کے، لشکر کو سر دار کے اور مر یدوں کو اپنے پیر کے مر نے کا۔ لیکن ہم جا نتے ہیں کہ وہ بڑا شخص تھا اور خدا وند عا لم نے اسے خاص کام کے لیے بھیجا تھا اور بڑے شخص کی علامت یہ ہے کہ وہ بغیر جا نشین چھو ڑے نہیں مرتا۔ اس کی زبان کے الفاظ اس کی دہن کی سانس اس کے آنکھوں کی روشنی اس کے ہا تھ کی حر کت لو گوں کے دلوں میں گھرکر تی ہے۔ اور جہاں جہاں تک اس کے لفظ اور اس کا اثر پہنچتا ہے سب کو اپنا گر ویدہ کر لیتا ہے اور رخصت ہو نے سے پہلے وہ ایسے لوگ پیدا کر جا تا ہے جو اس کی جگہ پُر کر دیتے ہیں۔ دوسرے اس کے اعمال زندہ اور قا یم اور امٹ ہیں وہ اپنا اثر بر ابر ڈا لتے رہتے ہیں اور دلوں کو ابھارتے اور دما غو ںکو حر کت دیتے رہتے ہیں۔ اس قلق کی تلا فی اور اس صد مے کی جزا ضر ور ہے اور حق یہ ہے کہ وہ خود مر نے سے پہلے اس کی تلا فی کر کے گیا ہے۔ </p>
			<p>اے اہل مصر، اے اہل اسلام مر نے وا لے نے حیات جا وید پا ئی، تم اگر حیات جا وید چا ہتے ہو تو اس راہ پر چلو جو وہ چلا اور اس کام کو جا ری رکھو جس کی بنا اس نے ڈا لی۔ یہی اس کی یادگار ہے اور اسی میں تمھا ری نجات ہے۔ </p>
		</section>
	</body>
</document>
