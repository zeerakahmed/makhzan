<document>
	<meta>
		<title>مکتوباتِ مسعود عالم ندوی: ۵</title>
		<author>
			<name>مسعود عالم ندوی</name>
		</author>
		<original-publication-year>1946</original-publication-year>
		<publication>
			<name>Bunyad, Volume 7</name>
			<year>2016</year>
			<city>Lahore</city>
			<link>https://gcll.lums.edu.pk/research-publications/bunyad-v-07-2016</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>No</contains-non-urdu-languages>
	</meta>
    <body>
		<section>
			<p>بسم اللہ الرحمٰن الرحیم</p>
			<p>دارالعروبۃ،</p>
			<p>جالندھر شہر</p>
			<p>۲۲؍۱۱؍۶۵ [۱۳] ھ</p>
			<p>مکرمی و محترمی!</p>
			<p>السّلام علیکم ورحمۃ اللہ وبرکاتہٗ</p>
			<p>والانامہ ملا، پچھلے خط کا جواب دیا جا چکا ہے۔ تازہ گرامی نامے میں بعض چیزیں قابل غور ہیں جن پر غور کیا جا رہا ہے۔ دونوں کا جواب ایک ساتھ ہی دیا جائے گا۔</p>
			<p>بھائی جان مولانا مسعود عالم صاحب کی طبیعت خراب تھی، علاج کے لیے لاہور گئے ہوئے تھے۔ آج ہی واپسی ہوئی ہے اور کچھ افاقہ ہے۔</p>
			<p>یہ چند سطریں بطور رسید کے ارسال کی ہیں۔ ہاں! آپ کے تفصیلی نقد کا سختی سے انتظار ہو رہا ہے۔ کل ہی ناشر صاحب کا خط آیا ہے کہ ہزار ہزار نسخے شائع کیے گئے تھے اور اب قریب الختم ہیں اور دوسرے ایڈیشن کی اجازت کے بے تابی سے منتظر ہیں۔ ظاہر ہے کہ بلانظرثانی کے کیسے اجازت دی جا سکتی ہے۔ براہ مہربانی آپ اوّلین فرصت میں تفصیلی نقد فرمادیں تاکہ نظرثانی میں آسانی ہو۔</p>
			<p>باقی سب خیریت ہے۔ بھائی جان مولانا مسعود عالم صاحب سلام مسنون عرض کرتے ہیں۔</p>
			<p>والسّلام</p>
			<p>سید محمد قطبی عاجز</p>
			<p>رسید بھیج رہا ہوں۔ مجبوری میں ’خطوط‘ اپنے رفیقوں سے لکھواتا ہوں اور یہ ’کوتاہی‘ احباب برداشت کرتے ہیں۔ امید کہ بار نہ ہو۔ مسعود عالم</p>
		</section>    
    </body>
</document>