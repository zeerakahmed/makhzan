<document>
	<meta>
		<title>مکتوباتِ مسعود عالم ندوی: ۴</title>
		<author>
			<name>مسعود عالم ندوی</name>
		</author>
		<original-publication-year>1946</original-publication-year>
		<publication>
			<name>Bunyad, Volume 7</name>
			<year>2016</year>
			<city>Lahore</city>
			<link>https://gcll.lums.edu.pk/research-publications/bunyad-v-07-2016</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>Yes</contains-non-urdu-languages>
	</meta>
    <body>
		<section>
			<p>بسم اللہ الرحمٰن الرحیم</p>
			<p>دارالعروبۃ للدعوۃ الاسلامیۃ</p>
			<p>بلدۃ جالندھر (الہند)</p>
			<p>۱۵؍۱۱؍۶۵ [۱۳] ھ</p>
			<p>مکرمی ومعظم! سلام و تحیات</p>
			<p>گرامی نامہ مؤرخہ ۱۰؍۱۰ کا جواب مختصر طور پر عرض ہے:</p>
			<list>
                <li>(۱)	مثنوی شہر آشوبکا ایک نسخہ ممکن ہے مل جائے۔ دسمبر کے وسط میں وطن کا قصد ہے۔ وہیں کوشش ممکن ہوگی۔</li>
                <li>(۲)	جی ہاں، اعلام نامہ کا نسخہ بہت غلط ہے۔</li>
                <li>(۳)	 بہتر، آپ جب بھی تحریر فرمادیں۔ ۳۰ نومبر تک بھی ہو جائے تو مجھے نظرثانی میں دقت نہیں ہوگی۔ میں گھر پر نظرثانی کروں گا۔ جالندھر تشریف آوری کا منتظر رہوں گا۔</li>
                <li>(۴)	میمورنڈم انگریزی میں ہے۔ ٹائپ کا نظم وہاں ہو سکتا ہے۔ سید عبدالعزیز صاحب (بالقابہ) کی توجہ کافی ہوگی۔ اس پر ڈاکٹر عظیم صاحب بھی راضی ہو جائیں گے۔</li>
                <li>(۵)	وہابی ٹرائل ۱۸۷۱ء ضخیم ہے۔ اس میں دقت ہوگی۔ ٹائپ رائٹر کتاب خانے میں لے جانا ہوگا۔ مگر عزیز صاحب کا کتب خانے والوں پر بہت اثر ہے۔ کوئی صورت نکل جائے گی۔</li>
			</list>
			<p>اب تک ”دوروں“ کے ”عمل“ سے باہر نہیں ہوں۔ خیال تھا کہ قطبی صاحب کو جواب املا کرادوں گا۔ اس وقت وہ باہر گئے ہوئے ہیں۔ دوسرے رفیق محمد نصرت اللہ الکوثری ایک مسودہ کی تبییض کر رہے ہیں، ہمت کر کے یہ سطریں لکھ ڈالیں، لیکن مختصر اور ڈر ڈر کر۔</p>
			<p>ہمارے رفقا سلام کہتے ہیں۔ اخبارات کی گالم گلوچ سے تنگ آکر اب سب صرف انقلاب پڑھتے ہیں اور میں انقلاب اور <annotation lang="en">Statesman</annotation>۔ اب پناہ انگریز ہی کے دامنِ تہذیب میں ملتی ہے، صحافتی بدتمیزی اس حد کو پہنچ گئی ہے۔ یہ کلمات بے ارادہ لکھ گیا بارخاطر ہو تو معذرت خواہ ہوں۔</p>
			<p>والسّلام</p>
			<p>عاجز</p>
			<p>مسعود عالم ندوی</p>
		</section>    
    </body>
</document>