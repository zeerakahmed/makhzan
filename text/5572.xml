<document>
	<meta>
		<title>مقالہ نویسی کے لیے قواعد و ضوابط</title>
		<publication>
			<name>Bunyad, Volume 7</name>
			<year>2016</year>
			<city>Lahore</city>
			<link>https://gcll.lums.edu.pk/research-publications/bunyad-v-07-2016</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>Yes</contains-non-urdu-languages>
	</meta>
	<body>
		<section>
			<list>
				<li>۱۔	مقالہ غیر مطبوعہ ہو اور کسی دوسری جگہ اشاعت کی غرض سے نہ بھیجا گیا ہو۔ </li>
				<li>۲۔	مقالہ ان پیج میں ۱۴ حجم کے حروف میںکمپوز شدہ ہو اور سوفٹ اور ہارڈ کاپی کی صورت میں ارسال کیا جائے۔ </li>
				<li>۳۔	مقالے کے پہلے صفحے پر درج ذیل معلومات بالترتیب درج کی جائیں: مقالہ نگار کا مکمل نام، عہدہ، ادارہ، ڈاک کا پتہ، گھر؍ دفتر کا فون نمبر، گشتی فون نمبر، برقی ڈاک کا پتا، مقالے کے غیر مطبوعہ ہونے کا اعلان، دستخط۔ </li>
				<li>۴۔	ہر مقالے کے ساتھ اس کا انگریزی یا اردو میںخلاصہ بھی تحریر فرمائیں جو کم از کم ۱۰۰ اور زیادہ سے زیادہ ۲۰۰ الفاظ پر مشتمل ہو۔ خلاصے میں ان الفاظ کو خط کشیدہ ہو نا چاہیے جو انٹر نیٹ سرچ کے لیے کلیدی الفاظ <annotation lang="en">(keywords)</annotation> کے طور پر استعمال ہوسکیں۔ کم از کم پانچ ایسے الفاظ خلاصے میںضرور شامل کریں جو مقالے کے مختلف پہلوؤں کو محیط ہوں۔ مثلاً اگر کوئی مقالہ جنوبی ایشیا کے ادب سے متعلق ہے تو لفظ <annotation lang="en">South Asian Literature</annotation> خط کشیدہ ہونا چاہیے۔ اگر اس میں کسی خاص شخصیت یا صنف کا ذکر ہے تو اس شخصیت یا صنف کا نام خط کشیدہ کر دیا جائے۔ اسی طرح مقالہ جن موضوعات کا احاطہ کرتا ہے انھیں بھی خط کشیدہ کیا جانا چاہیے جیسے <annotation lang="en">Feminist Literature</annotation> یا <annotation lang="en">Colonial Literature</annotation>وغیرہ وغیرہ۔ </li>
				<li>۵۔ 	مقالے میں جب پہلی بار کسی اہم شخصیت کا ذکر آئے تو قوسین میں اس کی تاریخ پیدائش اور تاریخ وفات (حسبِ موقع) درج کیجیے۔ حکمران یا بادشاہ کے تذکرے کی صورت میں دور حکومت کے سنین اور کسی اہم کتاب کی صورت میں اس کا سنہ اشاعت لکھا جائے۔ </li>
				<li>۶۔	اردو کے علاوہ دیگر زبانوں میں شخصیات کے نام یا کتب کے عنوانات قوسین میں انگریزی حروف میں بھی درج کیے جائیں۔ </li>
				<li>
					<p>۷۔ 	حوالہ جات اور کتابیات کے لیے ”بنیاد“ کے مروجہ طریق کار کی پیروی کی جائے۔ مثال کے طور پر:</p>
					<heading>کتاب کاحوالہ: </heading>
					<p>ممتاز شیریں، منٹو نوری نہ ناری، مرتبہ آصف فرخی (کراچی: مکتبۂ اسلوب، ۱۹۸۵ئ)، ۱۳۸۔</p>
					<heading>فہرست مآخذ/کتابیات میں اندارج: </heading>
					<p>شیریں، ممتاز۔ منٹو نوری نہ ناری۔ مرتبہ آصف فرخی۔ کراچی: مکتبۂ اسلوب، ۱۹۸۵ئ۔</p>
					<heading>مضمون کا حوالہ: </heading>
					<p>محمد عمر میمن، ”حافظے کی بازیافت، زوال اور شخصیت کی موت“ ، سویرا ۵۲ (مئی ۱۹۷۶ئ) : ۴۳۔</p>					
					<heading>مآخذ/کتابیات میں اندارج: </heading>
					<p> میمن، محمد عمر۔ ”حافظے کی بازیافت، زوال اور شخصیت کی موت“ ۔ سویرا ۵۲ (مئی۱۹۷۶ئ) : ۲۸–۴۳۔</p>
					<heading>برقی مآخذ <annotation lang="en">(Online Sources)</annotation>: </heading>
					<p>متعلقہ ویب گاہ کا مکمل پتا اور اس سے استفادے کی تاریخ ضرور درج کریں نیزاگر ممکن ہو تو جس مضمون کا حوالہ دیا گیا ہے اس کا عنوان اور اس کے مصنف کا نام بھی دیجیے۔</p>				
				</li>
			</list>
			<p>مزید معلومات کے لیے دیکھیے:</p>
			<annotation type="url"><p>http: //myrin.ursinus.edu/help/resrch_guides/cit_style_chicago.htm</p></annotation>
		</section>
	</body>
</document>
