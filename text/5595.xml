<document>
	<meta>
		<title>مکتوباتِ مسعود عالم ندوی: ۸</title>
		<author>
			<name>مسعود عالم ندوی</name>
		</author>
		<original-publication-year>1946</original-publication-year>
		<publication>
			<name>Bunyad, Volume 7</name>
			<year>2016</year>
			<city>Lahore</city>
			<link>https://gcll.lums.edu.pk/research-publications/bunyad-v-07-2016</link>
			<copyright-holder>Gurmani Centre for Languages and Literature, Lahore University of Management Sciences</copyright-holder>
		</publication>
		<contains-non-urdu-languages>No</contains-non-urdu-languages>
	</meta>
    <body>
		<section>
			<p>بسم اللہ الرحمٰن الرحیم</p>
			<p>دارالعروبۃ للدعوۃ الاسلامیہ،</p>
			<p>جالندھر شہر</p>
			<p>۲۳؍۱۲؍۶۵ [۱۳] ھ</p>
			<p>محترمی و معظمی! السّلام علیکم ورحمۃ اللہ وبرکاتہ</p>
			<p>امید کہ مزاج گرامی بخیر ہوگا، عنایت نامہ اور نوٹ مل گئے تھے، مگر جواب میں تاخیر ہو گئی۔ مزید تاخیر مناسب نہ جان کر بطور رسید کے یہ چند سطور حاضر خدمت ہیں۔</p>
			<p>بھائی جان مولانا مسعود عالم صاحب کی صحت یوں ڈھائی ماہ سے مسلسل خراب رہتی ہے۔ ان دنوں تکلیف میںکچھ اضافہ ہو گیا ہے۔ اس پر مزید یہ کہ ’صوبۂ بہار‘ کے قیامت خیز اور انسانیت سوز واقعات کا بھی کافی اثر ہے۔ کئی روز تک عزیزوں کی خیریت نہیں معلوم ہو رہی تھی، اب ایک آدھ خط آنے شروع ہو گئے ہیں [کذا] ۔ پھر بھی تفصیلی حالات نہیں معلوم ہو سکے۔ دعافرمائیے۔ ان پریشانیوں کے باوجود بھائی جان نے آپ کے نوٹ پڑھوا کر سن لیے ہیں۔ ذرا طبیعت سنبھل لے تو دوبارہ خود پڑھیں گے۔ اگر کوئی دریافت طلب بات ہوئی تو جناب کو تکلیف بھی دی جائے گی۔</p>
			<p>محترم بھائی جان و دیگر حضرات سلام مسنون عرض کرتے ہیں۔</p>
			<p>والسّلام</p>
			<p>عاجز سید محمد قطبی</p>
			<p>سخت پریشان اور مضطرب الحال ہوں۔ ابھی ابھی دوعزیزوں کی شہادت کی خبر ملی ہے۔ معلوم نہیں کیا کیا سننا پڑے۔</p>
			<p>عاجز</p>
			<p>مسعود عالم</p>
		</section>    
    </body>
</document>